<h2>Ταυτότητα Εγχειρήματος</h2>
<h4>1.</h4>
<p>Η MEKAREVERSE είναι μια προσπάθεια συγκρότησης ενός κοινωνικού μετώπου από τα
κάτω, ξεκινώντας αρχικά μέσω ενός πρώτου διαδικτυακού σχηματισμού, που θα έχει
σαν στόχο τη διάχυση κουλτούρας κοινωνικής χειραφέτησης από το κράτος και το
κεφάλαιο, στη βάση μιας απώτερης προοπτικής, αυτή της δημιουργίας μιας κοινωνίας
της γενικευμένης αυτοδιεύθυνσης.</p>
<p>Πρόκειται για μια ένωση προσώπων που φιλοδοξούν σε δεύτερο χρόνο να γίνουν
μικρές αντιεραρχικά αυτοοργανωμένες κοινότητες αλληλεγγύης και
χειραφέτησης,οργανωμένες σε ομόσπονδη μορφή.
Σκοπός της MEKAREVERSE είναι διττός:</br>
η πολιτική έκφραση των μελών της διαμορφώνοντας όμως παράλληλα, ένα δίκτυο
αλληλοϋποστήριξης συναλλαγών που θα διευκολύνει τη καθημερινότητα των μελών
της.</p>
<p>• Ως προς τη πολιτική έκφραση τα μέλη της ΜΕΚΑREVERSE εμφορούμενα από τα
οράματα μιας ανεξούσιας, αταξικής, ελεύθερης, κοινοκτημοσυνιακής και
ευημερούσας κοινωνίας, αναγνωρίζουν την σημερινή δυστοπική συνθήκη, και
παλεύουν πιέζοντας με τη δύναμη της φωνής τους, για την βελτίωση των όρων
ζωής των από τα κάτω. Για την ευημερία ως επάρκεια αλλά και κυρίως ως
ποιότητα σχέσεων, με γνώμονα πάντα τη χειραφέτηση από το σύστημα, κράτος
– κεφάλαιο. Σε αυτή τη κατεύθυνση προτάσσουμε, υποστηρίζουμε και
προωθούμε λύσεις στο σήμερα, που αν δεν υποδιαμορφώνουν, να
συμπεριλαμβάνουν την οραματική μας προοπτική. Συγκροτούμε ανάχωμα στη
συστημική βαρβαρότητα, αλλά και εφαλτήριο για μια κοινωνία χωρίς κράτος και
καπιταλιστικές σχέσεις.</br>
• Δρομολογούμε ένα πληροφοριακό δίκτυο αλληοϋποστήριξης και
αλληλοβοήθειας, όπου α. Κατά προτεραιότητα και στα πλαίσια της
αλληλοβοήθειας τα μέλη προσφέρουν αυτό που μπορούν σε αυτά που
δηλώνουν κάποια ανάγκη δωρεάν στα πλαίσια συντροφικής αλληλεγγύης, και
β. Λειτουργεί υποστηρικτικά σε επίπεδο συναλλαγών με όρους εκπτωτικούς, σε
όλα τα αυτοδιαχειριζόμενα, συνεργατικά εγχειρήματα κατά προτεραιότητα,
καθώς και σε επαγγελματίες συντρόφους –ισσες, υπό τον όρο της αμοιβαιότητας,
και με προϋπόθεση την έμπρακτη άρνηση της κερδοσκοπίας στη συναλλαγή. Να
κάνουμε ένα κύκλο χρήματος, που θα το απαξιώνουμε μέσα από τη σχέση μας.
Να βάλουμε ένα πνεύμα στη ζωή μας, ακόμα και στο πιο ευαίσθητο κομμάτι που
δεν είναι από τη συναλλαγή. Ο σκοπός είναι να επιβιώσουμε ως πολιορκημένοι
και όχι να πλουτίσουμε από αυτό.</p>
[Date]
<h2>2.</h2>
<p>Η MEKAREVERSE είναι μια ομάδα που λειτουργεί μέσω του διαδικτύου αρχικά. Στη
συνέχεια, με την προϋπόθεση της ανάπτυξής της κι εφόσον το αποφασίσει, μπορεί να
προχωρήσει και σε άλλες πρακτικές, μετουσιώνοντας τη διαδικτυακή πρακτική σε
πολιτικό αγώνα στη γειτονιά ή στη δουλειά, με σκοπό τη σύμπηξη ενός μετώπου
κοινωνικά συνεκτικού, για την από τα κάτω αντίσταση, οργάνωση και χειραφέτηση. Η
MEKAREVERSE στέργει όλες τις αυτοργανωτικές προσπάθειες, αρκεί να έχουν
ελευθεριακά αντικρατικά αντικαπισταλιστικά χαρακτηριστικά, φύσει και θέσει.
Οι συμμετέχοντες στην ομάδα αποφασίζουν με εβδομαδιαία συνέλευση συναινετικά
έπειτα από συνδιαμόρφωση.</p>
<p>Απαραίτητη προϋπόθεση για να γίνει κάποιος μέλος είναι να αντιτίθεται αξιακά με την
επιβολή, τον καταναγκασμό, το σκοταδισμό, τη προπαγάνδα, τη κυριαρχία, την
ανισότητα, τον εθνικισμό, τη δεισιδαιμονία, το πόλεμο. Να απεχθάνεται το σεξισμό, το
ρατσισμό, το φασισμό, τη μισαλλοδοξία, τη ξενοφοβία, τη παραπληροφόρηση, το
lifestyle και το καταναλωτισμό. Να εμφορείται με τις ιδέες του ανθρωπισμού, της
αξιοπρέπειας και του αλληλοσεβασμού, με τις ιδέες του ορθού λόγου και της
κοινωνικής δικαιοσύνης.</p>
<p>Η MEKARVERSE διέπεται από τις αξίες αυτές, από την αγάπη για τη ζωή, τη φιλία τον
έρωτα, καθώς και τις αξίες της κοινωνικής συνοχής και αλληλεγγύης. Κρίνουμε πως η
αξία της αδελφοσύνης των από τα κάτω, είναι ουσιαστικό στοιχείο της προσπάθειάς
μας, είτε σαν όπλο αντιμετώπισης της κοινωνικής αποσάρθρωσης που τα σύστημα
επιχειρεί, είτε σαν γενεσιουργό λίπασμα για την μελλοντική αλληλέγγυα κομμουνιστική
κοινωνία.</p>
<p>Συνεπώς απαράιτητη προϋπόθεση για την όποια συμμετοχή στο εγχείρημα, είναι ο
σεβασμός που προκύπτει από την αναγκαιότητα μιας ένωσης ετερόκλητων και πολλές
φορές αντιπαρατιθέμενων προσωπικοτήτων, σε ένα ενιαίο μέτωπο ενάντια στην
βαρβαρότητα, τον εξανδραποδισμό και τον κοινωνικό διαμελισμό.
Αφήνουμε λοιπόν τα αλλοτριωτικά εξουσιαστικά μικρόβια, τις «διαφορές» και τα
«προηγούμενα» έξω από το εγχείρημα, έχοντας σαν προτεραιότητα την κοινότητα ενός
αγώνα για καλυτέρευση της ζωής, αλλά και θεμελίωσης ενός ελεύθερου, δίκαιου κι
αδελφομένου μέλλοντος. Το μαζί πάνω από το εγώ. Σεβόμενος την κοινότητα σέβομαι
τον εαυτό μου.</p>
<p><b>ΜΕΚΑREVERSE</b></br>
για ένα μέτωπο για τη κοινωνική απελευθέρωση (Με.Κ.Α.)</br>
«από το ιδεατό στο πραγματικό»</p>